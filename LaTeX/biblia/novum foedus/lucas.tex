\Liber[Ēvangelium Auctōre\\Lūcā]{Lūcās}

\Caput
\Versus Quandōquidem aggressī sunt multī nārrātiōnem contexere compertārum apud nōs rērum,
\Versus quemadmodum nōbīs trādidērunt, quī ab initiō et spectātōrēs et administrātōrēs reī fuērunt:
\Versus vīsum est etiam mihi, quī omnia ā capite dīligenter cōnsectātus sim, tibi ōrdine scrībere, optime Theophile,
\Versus ut quās audītiōne accēpistī rēs, eās certō cognōscās.

\Versus Fuit temporibus Hērōdis Jūdææ rēgis sacerdōs quīdam nōmine Zacharīās, Ābīānæ classis, cujus uxor erat Aharōne prōgnāta, nōmine Elisabeta.
\Versus Erant autem ambō apud Deum jūstī, sēsē in omnibus Dominī præceptīs ac īnstitūtīs gerentēs inculpātōs.
\Versus Sed nōn erant iīs līberī: quandōquidem et Elisabeta sterilis erat, et ambō ætāte prōvectā.

\Versus Accidit, dum is in suæ classis ōrdine sacerdōtiō cōram Deō fungitur,
\Versus ex mōre sacerdōtiī ut eī suffiendī sors obtingeret. Itaque in Dominī ædem ingressus est,
\Versus omnī populī multitūdine forīs hōrā suffītiōnis ōrante.

\Versus Appāruit autem eī Dominī angelus ad āræ suffītōriæ dexteram astāns.
\Versus Quō vīsō, turbātus Zacharīās, et timōre perculsus est.
\Versus Sed eum sīc allocūtus est angelus: ``Nē metue, Zacharīā, nam exaudītæ sunt tuæ precēs: et tua conjux Elisabeta tibi fīlium pariet, quem Jōhannem nōmine vocābis,
\Versus quī tibi gaudiō erit et lætitiæ, multīque ex ejus nātīvitāte gaudēbunt;
\Versus erit enim in Dominī cōnspectū magnus. Nec vīnum, nec tēmētum bibet, ac Sacrō Spīritū plēnus erit jam ab uterō mātris,
\Versus et Isrāēlītārum multōs ad Dominum ipsōrum Deum reconciliābit,
\Versus eumque antecēdet ipse, Ēliānō spīritū potentiāque præditus, ut patrum animōs ad nātōs convertat, et contumācēs ad jūstōrum prūdentiam perdūcat, Dominōque compositum populum præparet.''

\Versus At Zacharīās: ``Unde istud cognōscam?'' inquit angelō, ``cum et ego sim senex, et uxor mea jam grandis nātū?''

\Versus Cui angelus respondēns inquit: ``Ego sum Gabriēl, quī Deō appāreō, et missus sum ut tē alloquerer, tibique hæc læta nūntiārem.
\Versus Atque hoc sīc habētō, tē fore mūtum, et loquendī impotem dōnec hæc ēvēnerint, quoniam meīs dictīs nōn crēdidistī, quæ suō tempore comprobābuntur.''

\Versus Exspectābat autem populus Zacharīam, eumque tam diū in æde morārī mīrābātur.
\Versus Is vērō ēgressus, eōs alloquī nōn poterat. Itaque intellēxērunt, eum vīsum aliquod in æde vīdisse. Ipse vērō iīs innuēbat, remānsitque mūtus.

\Versus Ac perāctō suī mūneris spatiō, domum petiit.
\Versus Post id tempus concēpit ejus uxor Elisabeta, et sē quīnque mēnsēs abdidit,
\Versus proptereā quod hæc eī præstitisset Dominus, dum ejus inter hominēs dēdecus abolēre cūrat.

\Versus Mēnse autem sextō missus est ā Deō angelus Gabriēl, in oppidum Galilææ, nōmine Nazarētham,
\Versus ad virginem dēspōnsam virō, quī nōmen habēbat Jōsēphus, ex domō Dāvīdis. Virginis autem Marīa nōmen erat.
\Versus Ad eam ingressus angelus, dīxit: ``Salvē accepta, cui Dominus adest, quæque es mulierum fortūnātissima.''

\Versus At illa, eō vīsō, ejus sermōne turbāta, cōgitābat quālis esset ea salūtātiō.
\Versus Et angelus: ``Nē metue, Marīa, nam propitium habēs Deum,
\Versus ac scītō, tē uterō conceptūram, paritūramque fīlium quem Jēsum nōmine vocābis.
\Versus Is erit magnus, et Suprēmī fīlius vocābitur, eīque dabit Dominus Deus solium Dāvīdis, ejus parentis,
\Versus isque in Jācōbeōrum domum rēgnābit in perpetuum, nec ūllus ejus rēgnī fīnis erit.''

\Versus At Marīa: ``Quō pactō fīet istud?'' inquit angelō, ``cum ego virum nesciam?''

\Versus Et ille respondēns: ``Tē Spīritus Sānctus,'' inquit, ``invādet, et Suprēmī vīs inum\-brābit. Itaque sānctus iste partus dīcētur Deī Fīlius.
\Versus Et quidem Elisabeta, cognāta tua, concēpit et ipsa fīlium in senectūte suā, eīque jam sextus hic mēnsis agitur, quæ tamen sterilis dīcēbātur.
\Versus Adeō nūlla rēs est, quam Deus facere nōn possit.''

\Versus Tum Marīa: ``Ecce mē Dominī servam, ēveniat mihi ita ut tū dīxistī.'' Ita angelus ab eā discessit.

\Versus Per eōs diēs profecta est Marīa festīnanter in montāna, in urbem Jūdææ,
\Versus et ingressa domum Zacharīæ, salūtāvit Elisabetam.
\Versus Atque ubi audīvit Elisabeta Marīæ salūtātiōnem, exsultāvit īnfāns in ejus uterō, replētaque Sānctō Spīritū Elisabeta
\Versus exclā\-māvit magnā vōce, et inquit: ``Tū es mulierum fēlīcissima; fēlīx et istīus ventris fētus.
\Versus Unde autem hoc mihi, ut mē meī Dominī māter invīsat?
\Versus Nam simul ac tuæ salūtā\-tiōnis vōx pervēnit ad meās aurēs, exsultāvit lætitiā īnfāns in ventre meō.
\Versus Beātam tē, quæ crēdiderīs perfectum īrī quæ tibi ā Dominō significāta sunt.''

\Versus Tum Marīa sīc fātur:
\indentpattern{010101010101010101}
\begin{verse}
\begin{patverse*}
``Magnificat animus meus Dominum,\\
\Versus exsultatque mea mēns dē Deō servātōre meō,\\
\Versus quī spectāverit humilitātem ancillæ suæ,\\
unde mē in posterum beātam prædicātūra sunt omnia sæcula.\\
\Versus Quoniam mihi magna fēcit præpotēns ille,\\
cujus et nōmen sānctum est,\\
\Versus et clēmentia perennis\\
ergā reverentēs eum.\\
\Versus Quī fortia patrat suō bracchiō,\\
prōflīgat eōs quī animī fastū īnsolēscunt.\\
\Versus Dēturbat potentēs dē foliīs,\\
et humilēs extollit.\\
\Versus Ēsurientēs bonīs explet,\\
et dīvitēs inānēs dīmittit.\\
\Versus Subvenit Isrāēlītīs suīs \\
clēmentiæ memor,\\
\Versus quemadmodum majōribus prōmīserat nostrīs,\\
Abrahāmō, et ejus futūræ posteritātī.''
\end{patverse*}
\end{verse}

\Versus Mānsit autem Marīa cum eā circiter mēnsēs trēs, deinde domum revertit.

\Versus Elisabeta autem, exāctō ad pariendum tempore, fīlium genuit.
\Versus Et ejus vīcīnī atque cognātī, audientēs quantā Dominus ergā eam ūsus esset clēmentiā, congrātulābantur eī.

\Versus Octāvō autem diē puerum circumcīsum iērunt, et eum patris ejus nōmine Zacha\-rīam appellābant,
\Versus sed contrādīxit ejus māter: ``Nōn ita,'' inquit, ``sed vocābitur Jōhan\-nēs.''

\Versus Cui illī: ``Nūllus est,'' inquiunt, ``in cognātiōne tuā, quī istō nōmine nuncupētur.''

\Versus Deinde innuunt ejus patrī, quid eum vellet appellārī.
\Versus Et ille, petītā tabellā, scrīpsit, `ejus nōmen esse Jōhannem,' id quod mīrātī sunt omnēs.
\Versus Atque ille apertō prōtinus ejus ōre, solūtāque linguā, loquī cœpit, Deō grātiās agēns.
\Versus Metūque correptī sunt omnēs eōrum fīnitimī, ac per omnia Jūdææ montāna dictitābantur hæc omnia,
\Versus quæ quīcumque audierant, in animō repōnēbant, cōgitantēs, `quidnam futūrus esset ille puer?' Atque eī Dominī manus aderat.

\Versus Zacharīās autem pater ejus, Sānctō Spīritū plēnus, vāticinātus est hīs verbīs:
\indentpattern{010101010101010101010101}
\begin{verse}
\begin{patverse*}
\Versus ``Grātēs Dominō Isrāēlītārum Deō,\\
quī populī suī līberātiōnem prōcūret,\\
\Versus ērigatque nōbīs \emph{cornū salūtis} \\
in domō suī Dāvīdis,\\
\Versus (quemadmodum prōmīserat\\
prīscōrum ōre sānctōrum suōrum vātum),\\
\Versus quō vindicēmur ab hostibus nostrīs,\\
et ex omnium manū quī nōs ōdēre;\\
\Versus ut ūtātur clēmentiā ergā majōrēs nostrōs,\\
et suī sānctī fœderis recordētur,\\
\Versus quī jūrejūrandō prōmīserit\\
Abrahāmō patrī nostrō,\\
\Versus datūrum sē nōbīs, ut intrepidē,\\
ex hostium nostrōrum manū līberātī,\\
\Versus ipsum cōram piē jūstēque cōlāmus,\\
tōtō vītæ nostræ tempore.\\
\medskip
\Versus Et puer Suprēmī vātēs vocābere,\\
præībis enim Dominō, parātum viās ejus,\\
\Versus ad dandam salūtis cognitiōnem ejus populō,\\
quod iīs venia datur peccātōrum,\\
\Versus per intimam Deī nostrī misericordiam\\
quā nōs exaltō vīsit ortus,\\
\Versus quī appāreat iīs quī in tenebrīs et ātrā nocte dēgunt,\\
ad dīrigendōs pedēs nostrōs in viam pācis.''
\end{patverse*}
\end{verse}

\Versus Puer autem crēscēbat, et spīritū cōnfirmābātur, ac in dēsertīs agēbat ūsque ad diem, quā Isrāēlītīs ostenderētur.



\Caput
\Versus Per id tempus dēcrētō prōmulgātum est ab Augustō Cæsare, ut cēnsērētur tōtus orbis,
\Versus quī prīmus cēnsus habitus est Quirīnō prætōre Syriæ.
\Versus Igitur cum omnēs ad profitendum in suam quisque cīvitātem proficīscerentur,
\Versus ascendit etiam Jōsēphus ex Galilæā, ex oppidō Nazarētha, in Jūdæam, in Dāvīdis oppidum, quæ Bēthlehēma vocātur, quod esset ipse Dāvīdicæ domūs atque familiæ,
\Versus ut profitērētur ūnā cum Marīā dēspōnsā sibi uxōre prægnante.
\Versus Accidit autem, ut dum illīc sunt, illa exāctō ad pariendum tempore,
\Versus fīlium suum pareret prīmōgenitum, quem fasciīs involvit, et in præsæpī reclīnāvit, quod iīs in dēversōriō locus nōn esset.

\Versus Erant pāstōrēs in eādem regiōne excubantēs, et nocturnīs vigiliīs ovīle suum cūstō\-dientēs,
\Versus quibus ecce Dominī angelus astitit, eōsque Dominī splendor circumfulsit, et magnō timōre perterritōs,
\Versus sīc est angelus allocūtus: ``Nē timēte. Ēn ego vōbīs enim ingentem nūntiō lætitiam, tōtī populō futūram.
\Versus Vidēlicet vōbīs hodiē nātum esse servātōrem, quī est Chrīstus Dominus, in oppidō Dāvīdis.
\Versus Atque hoc vōbīs signum erit: inveniētis īnfantem fasciīs involūtum, jacentem in præsæpī.''

\Versus Et repentē exstitit cum angelō cælestium cōpiārum multitūdō, Deum laudantium, et ita dīcentium:

\indentpattern{01}
\begin{verse}
\begin{patverse*}
\Versus ``Glōria in suprēmīs Deō,\\
et in terrā pāx, ergā hominēs benevolentia.''
\end{patverse*}
\end{verse}

\Versus Deinde ubi ab iīs discessērunt in cælum angelī, pāstōrēs illī cohortātī sunt invicem, ut Bēthlehēmam peterent, et vīserent quid reī accidisset, quod Dominus sibi dēclārāsset.

\Versus Itaque celeriter profectī, invēnērunt Marīam et Jōsēphum, et jacentem in præsæpī īnfantem,
\Versus quō vīsō, prædicārunt quid sibi dē puerō illō dictum fuisset.
\Versus Ac quotquot audiērunt, ea mīrātī sunt, quæ iīs ā pāstōribus dicta sunt.
\Versus Marīa vērō eās rēs omnēs observābat, cum animō suō perpendēns.
\Versus Rediērunt autem pāstōrēs Deum celebrantēs atque collaudantēs, propter ea omnia quæ et audīverant, et quemadmodum iīs prædictum fuerat, vīderant.

\Versus Postquam diēs octō ad circumcīdendum puerum complētī sunt, nuncupātum ejus est nōmen Jēsūs, quod nuncupātum fuerat ab angelō, priusquam in uterō conciperētur.

\Versus Complētīs autem eōrum pūrificātiōnis diēbus, ex lēge Mōsis tulērunt eum Hierosolymam, ut Dominō sisterent
\Versus (quemadmodum in Dominī lēge scrīptum est, \emph{`scīlicet omnem marem, quī vulvam aperuisset, Dominō sacrum esse dīcendum'}),
\Versus utque mūnus cōnferrent, quemadmodum in Dominī lēge dictum est: \emph{``pār turturum, aut duōs pīpiōnēs.''}

\Versus Erat tum Hierosolymæ homō nōmine Simeōn, quī homō jūstus erat, et religiōsus, exspectāns Isrāēlītārum cōnsōlātiōnem, et Sānctō Spīritū præditus.
\Versus Huic fuerat Sānctī Spīritus ōrāculō dictum, nōn prius esse mortem sēnsūrum, quam Dominī Chrīstum vīdisset.
\Versus Is īnstīnctū Spīritūs vēnit in fānum, atque ubi intulērunt parentēs puerum Jēsum, ut dē eō ex lēgis rītū facerent,
\Versus ipse cum suīs ulnīs excēpit, Deōque grātiās ēgit hīs verbīs:

\indentpattern{01}
\begin{verse}
\begin{patverse*}
\Versus ``Nunc dīmittis tuum mē, Domine,\\
secundum prōmissiōnem tuam placidē.\\
\Versus Quandōquidem vīdī meīs oculīs salūtem tuam,\\
\Versus quam omnibus expositam populīs parāstī:\\
\Versus lūmen gentibus patefaciendum,\\
et tuōrum Isrāēlītārum glōriam.''
\end{patverse*}
\end{verse}

\Versus Mīrābantur autem ejus pater atque māter, ea quæ dē eō dīcēbantur,
\Versus iīsque fausta precātus Simeōn, ejus mātrem Marīam sīc affātus est: ``Scītō hunc multōrum vel cāsuī vel resurrēctiōnī in Isrāēlītīs dēstinātum esse, et signum fore cui contrādīcātur.
\Versus Quīn tuum quoque animum penetrābit gladius, ut patefīant multārum mentium cōgitātiōnēs.''

\Versus Erat autem Anna vātēs, Phanuēlis fīlia, ex Aseriānā tribū, quæ multum ætāte prōvecta, vīxerat annōs cum virō septem ā virginitāte suā.
\Versus Eratque eadem vidua annōrum circiter quattuor et octōgintā, quæ ex fānō nōn discēdēbat, jejūniīs precibusque noctēs et diēs Deum colēns.
\Versus Hæc eādem hōrā supervēnit, et Dominō grātiās agere, dēque eō loquī cœpit omnibus, quī Hierosolymīs līberātiōnem exspectābant.

\Versus Et illī omnibus ex lēge Dominī perāctīs rediērunt in Galilæam, in oppidum suum Nazarētham.
\Versus Puer vērō crēscēbat, et spīritū cōnfirmābātur, sapientiāque replēbātur, eīque aderat Deī grātia.

\Versus Proficīscēbantur autem ejus parentēs quotannīs Hierosolymam fēstīs Paschæ.
\Versus Igitur dum jam erat annōrum duodecim, cum illī Hierosolymam ex mōre fēstōrum ascendissent,
\Versus diēsque perēgissent, iīs revertentibus remānsit puer Jēsūs Hierosolymæ.
\Versus Id quod ignōrantēs ejus parentēs, eum in comitātū esse ratī, postquam iter ūnīus diēī fēcērunt cœpērunt eum inter cognātōs et familiārēs conquīrere,
\Versus eōque nōn inventō, revertērunt Hierosolymam eum quæsītum.
\Versus Accidit autem ut post trīduum eum in fānō invēnerint, inter magistrōs sedentem, eōsque audientem ac interrogantem.
\Versus Stupēbant autem omnēs eum audientēs, ejus acūmen, ac respōnsiōnēs.
\Versus Atque eō vīsō attonitī sunt illī, eumque sīc est allocūta māter: ``Nāte, cūr nōbīs ita fēcistī? Ēn pater tuus et ego tē dolentēs quærēbāmus.''

\Versus At ille: ``Quōrsum mē quærēbātis?'' inquit iīs. ``An nesciēbātis, mihi agenda esse meī patris negōtia?''
\Versus At illī, quid ille sibi dīxisset, nōn intellēxērunt.

\Versus Et ille cum iīs dēscendit, vēnitque Nazarētham, et iīs erat mōrigerus. Ejus autem māter eās rēs omnēs animō observābat.
\Versus Et Jēsūs sapientiā, et ætāte, et grātiā, tum apud Deum prōficiēbat, tum apud hominēs.



\Caput
\Versus Annō autem imperiī Tiberiī Cæsaris decimō quīntō, Pontiō Pīlātō Jūdææ prætōre, Hērōde Galilææ tetrarchē, Philippō ejus frātre Itūrææ et Trachonitidis regiōnis tetrarchē, et Lysāniā Abylenæ tetrarchē,
\Versus pontificibus Annā et Caiāphā, habitus est ā Deō sermō ad Jōhannem Zacharīæ fīlium in sōlitūdine.
\Versus Isque vēnit per omnem Jordānis ōram, ēmendātiōnis vītæ baptisma pūblicātum, ad peccātōrum veniam.
\Versus Quemadmodum in vātis Ēsāiæ effātōrum librō scrīptum est, dum dīcit:

\indentpattern{00101010}
\begin{verse}
\begin{patverse*}
\emph{``Vōx clāmantis in sōlitūdine:\\
`Præparāte Dominī viam,\\
rēctās facite sēmitās ejus.}\\
\Versus \emph{Omnis et vallis complēbitur,\\
et mōns collisque dēprimētur,\\
et prāva in rēcta,\\
et asperæ viæ redigentur in plānās.}\\
\Versus \emph{Aspicientque mortālēs omnēs dīvīnam salūtem.'{}''}
\end{patverse*}
\end{verse}

\Versus Dīcēbat igitur hominum vulgō, quī proficīscēbantur ut ab eō baptīzārentur: ``Vīperīna prōgeniēs, quis vōs summōvit futūram īram fugere?
\Versus Ēdite ergō dignōs corrēctā vītā frūctūs, nēve velītis apud vōs sīc cōgitāre, `patrem habēmus Abrahāmum.' Dīcō enim vōbīs, posse Deum ex hīs lapidibus Abrahāmō suscitāre nātōs.
\Versus Jam vērō secūris arborum rādīcī admōta est. Itaque omnis arbor bonum frūctum nōn ēdēns, excīdenda et in ignem est conjicienda.''

\Versus Et ā vulgō sīc interrogātus: ``Quid ergō agēmus?''

\Versus Respondit iīs in hunc modum: ``Quī duās habet tunicās, impertiat nōn habentī, et quī habet cibāria, itidem faciat.''

\Versus Vēnērunt item pūblicānī ut lavārentur, eīque dīxērunt: ``Magister, quid agēmus?''

\Versus Quibus ille: ``Nihil amplius,'' inquit, ``exigite, quam quantum vōbīs præscrīptum est.''

\Versus Interrogārunt eum etiam mīlitēs hīs verbīs: ``Et nōs quid agēmus?''

Quibus ille: ``Nēminem,'' inquit, ``concutite, nēve calumniāminī, et vestrīs este stīpendiīs contentī.''

\Versus Dubitante autem populō, omnibusque dē Jōhanne animō cōgitantibus, num is esset Chrīstus,
\Versus Jōhannēs sīc est omnēs allocūtus: ``Ego quidem aquā vōs baptīzō, sed adventat quīdam ita mē præstantior, ut ego dignus nōn sim quī ejus calceōrum solvam corrigiam. Is vōs Sānctō Spīritū et igne baptīzābit.
\Versus Habet autem in manū vannum suam, arcamque suam perpūrgābit, et frūmentum in horreum suum comportābit, paleam autem ignī cremābit inexstīnctō.''
\Versus Ita multa etiam alia monēns, populum īnstituēbat.

\Versus At Hērōdēs tetrarchēs, cum ab eō dē Hērōdiade, suī frātris uxōre, dēque tot quæ committēbat, sceleribus arguerētur,
\Versus hoc īnsuper ad omnia alia adjēcit: quod Jōhannem in carcerem conclūsit.

\Versus Accidit autem, ut baptīzātō omnī populō, nec nōn Jēsū baptīzātō, ac ōrante, aperīrētur cælum,
\Versus dēscenderetque Spīritus Sānctus corporeā speciē, quasi columba, in eum, et exsisteret dē cælō vōx dīcēns: ``Tū es meus cārissimus fīlius; tū mihi acceptus es.''

\Versus Incipiēbat autem Jēsūs annōrum esse ferē trīgintā,

\indentpattern{01}
\begin{verse}
\begin{patverse*}
Jōsēphī (ut putābātur) fīlius,\\
Ēlis fīliī,\\
\Versus Mathātī fīliī, Lēvis fīliī, Melchis fīliī,\\
Jannæ fīliī, Jōsēphī fīliī,\\
\Versus Mattathīæ fīliī, Āmōsī fīliī, Naumī fīliī,\\
Essis fīliī, Naggæ fīliī,\\
\Versus Maathī fīliī, Mattathīæ fīliī, Semeis fīliī,\\
Jōsēphī fīliī, Jūdæ fīliī,\\
\Versus Jōhannæ fīliī, Rēsiæ fīliī, Zorobabēlis fīliī,\\
Salathiēlis fīliī, Niris fīliī,\\
\Versus Melchis fīliī, Addis fīliī, Cosamī fīliī,\\
Elmadamī fīliī, Hērīs fīliī,\\
\Versus Hiesōnis fīliī, Eliezēris fīliī, Jōrēmī fīliī,\\
Matthæ fīliī, Lēvis fīliī,\\
\Versus Simeōnis fīliī, Jūdæ fīliī, Jōsēphī fīliī,\\
Jōnāmī fīliī, Ēliacīmī fīliī,\\
\Versus Meleæ fīliī, Menamī fīliī, Mathathāmī fīliī,\\
Nāthanī fīliī, Davīdis fīliī,\\
\Versus Īsæī fīliī, Obēdīs fīliī, Boozī fīliī,\\
Salmōnis fīliī, Naassōnis fīliī,\\
\Versus Aminadābī fīliī, Arāmī fīliī, Esrōmī fīliī,\\
Phāris fīliī, Jūdæ fīliī,\\
\Versus Jācōbī fīliī, Isaācī fīliī, Abrahāmī fīliī,\\
Tharæ fīliī, Nachōris fīliī,\\
\Versus Sarūchī fīliī, Ragāvī fīliī, Phalecī fīliī,\\
Hebris fīliī, Salæ fīliī,\\
\Versus Caīnānis fīliī, Arphaxātī fīliī, Sēmī fīliī,\\
Nōæ fīliī, Lamechī fīliī,\\
\Versus Mathusalæ fīliī, Ēnōchī fīliī, Jarēthī fīliī,\\
Maleleēlis fīliī, Caīnānis fīliī,\\
\Versus Ēnōsī fīliī, Sēthī fīliī, Ādāmī fīliī,\\
Deī fīliī.
\end{patverse*}
\end{verse}



\Caput
\Versus Jēsūs vērō Sānctō Spīritū plēnus, reversus est Jordāne, et Spīritūs īnstīnctū āctus in sōlitūdinem,
\Versus ac quadrāgintā diēs tentātus est ā diabolō, per quōs diēs cum nihil comēdisset, et iīs fīnītīs tandem ēsurīret,
\Versus dīxit eī diabolus: ``Sī Deī fīlius es, jubē huic lapidī ut fīat pānis.''

\Versus Cui Jēsūs respondēns: ``Scrīptum est,'' inquit, \emph{``{}`nōn sōlō pāne vīvere hominem, sed etiam eō omnī quod ex ōre Deī proficīscitur.'{}''}

\Versus Tum diabolus eum in excelsum montem subdūxit, et eī omnia mundī rēgna mōmen\-tō temporis ostendit,
\Versus eumque sīc allocūtus est diabolus: ``Hanc ego omnem potestātem, eōrumque glōriam omnem tibi dabō. Nam ea mihi trādita est, ita ut cuicumque velim, eam dōnem.
\Versus Quod sī tū mē cōram adōrāveris, erunt omnia tua.''

\Versus At Jēsūs eī respondēns: ``Abī ex cōnspectū meō, Satanā,'' inquit. ``Scrīptum est enim: \emph{`Dominum Deum tuum adōrātō, eumque sōlum colitō.'{}''}

\Versus Dūxit item eum Hierosolymam, et in templī pinnīs collocāvit, atque ita allocūtus est: ``Sī Deī fīlius es, jacē tē ipsum hinc deorsum.
\Versus Nam ita scrīptum est:
\indentpattern{01}
\begin{verse}
\begin{patverse*}
\emph{`Angelīs suīs dē tē mandābit,\\
ut tē cūstōdiant,}\\
\Versus \emph{manibusque sustineant,\\
nē pedibus in lapidēs impingās.'{}''}
\end{patverse*}
\end{verse}


\Versus At Jēsūs sīc eī respondit: ``Dictum est: \emph{`Dominum Deum tuum nē tentātō.'{}''}

\Versus Et diabolus, perāctā omnī tentātiōne, ab eō discessit ad tempus.

\Versus Jēsūs vērō vī Spīritūs rediit in Galilæam, dīmānāvitque ejus fāma per tōtam regiōnem fīnitimam.
\Versus Et ipse docēbat in eōrum collēgiīs, ab omnibusque celebrābātur.

\Versus Vēnit autem Nazaretham, ubi fuerat ēducātus, et ingressus (ut erat eī mōs) diē Sabbatī in collēgium, surrēxit ad legendum.
\Versus Trāditus est autem eī vātis Ēsāiæ liber, quō librō explicātō, repperit locum, ubi sīc scrīptum erat:
\indentpattern{01}
\begin{verse}
\begin{patverse*}
\Versus \emph{``Spīritū Dominī præditus sum,\\
quandōquidem mē ūnxit,\\
mē ad læta pauperibus nūntianda mīsit,\\
ad medicandum mente frāctīs,\\
ad ēdīcendam captīvīs lībertātem,\\
et cæcīs vīsum,\\
ad calamitōsōs in lībertātem ēmittendōs,}\\
\Versus \emph{ad ēdīcendum favōrābilem Dominī annum.''}
\end{patverse*}
\end{verse}

\Versus Deinde plicātō librō, et ministrō trāditō, resēdit. Et omnium in collēgiō oculīs in eum intentīs,
\Versus cœpit iīs dīcere, `id scrīptum hodiē esse audientibus iīs comprobātum.'

\Versus Atque omnēs dē eō testābantur, et ōrātiōnis grātiam mīrābantur, quæ ex ejus ōre mānābat, ac ita dīcēbant: ``Nōnne hic est Jōsēphī fīlius?''

\Versus Et ille: ``Omnīnō,'' inquit iīs, ``mihi dīcētis hoc prōverbium: `Mēdice cūrā tē ipsum.' `Quæ Capharnaī facta audīvimus, fac etiam hīc in tuā patriā.'
\Versus Hoc vōbīs cōnfirmō,'' inquit, ``nūllum vātem acceptum esse in suā patriā.
\Versus Atque hoc ā mē certō sīc habētōte: multæ viduæ erant Ēliæ temporibus apud Isrāēlītās, cum cælō per trēs annōs et sex mēnsēs clausō, exstitit gravis famēs per tōtam terram.
\Versus Et tamen ad eārum nūllam missus est Ēliās, sed tantum ad Sarephtham Sīdōnium oppidum, ad mulierem viduam.
\Versus Et multī erant sub Ēlisæō vāte leprōsī apud Isrāēlītās, et tamen nūllus eōrum pūrgātus et, sed tantum Naaman Syrus.''

\Versus Hæc audientēs omnēs in collēgiō, īrā plēnī surrēxērunt,
\Versus eumque ex oppidō ējēcērunt, et ūsque ad montis cacūmen (in quō cōnstrūctum erat eōrum oppidum) dūxērunt, ut eum præcipitārent.
\Versus At ille per mediōs dīgressus abiit.

\Versus Et Capharnaum Galilææ oppidum dēgressus, docēbat eōs Sabbatīs.
\Versus Atque illī ejus doctrīnam stupēbant, quippe cujus in ōrātiōne inesset auctōritās.

\Versus Erat autem in collēgiō homō habēns impūrī dæmoniī spīritum, quī magnā vōce sīc exclāmāvit:
\Versus ``Heu, quid tibi nōbīscum reī est, Jēsū Nazarēne? Vēnistī perditum nōs? Nōvī tē quis sīs—Sānctus Deī.''

\Versus At Jēsūs eum objūrgāvit: ``Obmūtēsce,'' inquit, ``et ex istō exī.'' Tum dæmonium, illō in medium prōstrātō, exiit ex eō, nihilque læsit eum.

\Versus Quā rē attonitī omnēs, inter sēsē hunc in modum colloquī: ``Quæ est hæc ōrātiō, quod cum auctōritāte potentiāque spīritibus immundīs ita imperat, ut exeant?''
\Versus Atque ejus fāma in omnia fīnitimæ regiōnis loca dīmānābat.

\Versus Dīgressus autem ex collēgiō, intrāvit in Simōnis domum. Labōrābat autem Simōnis socrus gravī febre. Itaque illī eum prō eā rogārunt.
\Versus Et ille suprā eam astāns, febrem objūrgāvit, et febris eam relīquit. Atque illa continuō surrēxit, iīsque ministrāre cœpit.

\Versus Occidente autem sōle, omnēs quīcumque variīs morbīs ægrōtōs habēbant, eōs ad eum addūcēbant, et eōs ille, impositīs ūnīcuique manibus, sānāvit.
\Versus Exībant etiam ex multīs dæmonia, ita clāmantia: ``Tū es Chrīstus, Deī Fīlius.'' Sed objūrgāns ille, nōn sinēbat ea dīcere, `sē scīre eum esse Chrīstum.'

\Versus Deinde ortā diē, dīgressus, concessit in dēsertum locum, eumque vulgō quærentēs hominēs, ad eum vēnērunt, eumque nē ab ipsīs discēderet retinēbant.
\Versus At ille iīs dīxit, `oportēre sē aliīs quoque cīvitātibus nūntiāre Deī rēgnum, ad id enim sē esse missum.'

\Versus Ita per Galilææ collēgia prædicābat.



\Caput
\Versus Cum autem hominum turba dīvīnī sermōnis audiendī grātiā eī incumberet, ad Gēnesarēthicum lacum astantī,
\Versus cōnspicātus duo nāvigia ad lacum stantia (dē quibus dēgressī piscātōrēs rētia lavābant) cōnscendit nāvigiōrum alterum, quod Simōnis erat,
\Versus eumque monuit `ut paulum ā terrā summovēret,' resēditque, et hominum turbam ex nāvigiō docēre cœpit.

\Versus Deinde factō loquendī fīne, Simōnī jussit, `ut in altum subdūceret, utque sua rētia laxārent ad prædam.'

\Versus Cui Simōn respondit: ``Præceptor, tametsī tōtam noctem labōrantēs nihil cēpimus, tamen ad tuum dictum laxābō rēte.''

\Versus Atque eō factō, tantam piscium multitūdinem conclūsērunt, ut disrumperētur eōrum rēte.
\Versus Itaque sociīs innuērunt, quī in alterō erant nāvigiō, ut sē adjūtum venīrent. Quī ubi vēnērunt, utramque nāvem adeō replēvērunt, ut eæ summergerentur.

\Versus Eō vīsō, Simōn Petrus ad ejus genua sē abjēcit, et, ``Discēde ā mē,'' inquit, ``nam ego nocēns homō sum, Domine.''
\Versus Erat enim stupōre correptus tum ipse tum omnēs ejus comitēs, ob piscium quam cēperant prædam.
\Versus Similiter et Jācōbus ac Jōhannēs, Zebedæī fīliī, quī erant Simōnī sociī.

 At Jēsūs Simōnī dīxit: ``Nē metue; deinceps hominēs capiēs.''
\Versus Deinde illī dēductīs ad terram nāvibus, eum, relictīs omnibus, secūtī sunt.

\Versus Cum esset autem in quōdam oppidō, ecce vir quīdam leprā scatēns, quī vīsō Jēsū prōnus accidit, eumque sīc ōrāvit: ``Domine, sī vīs, potes mē pūrgāre.''

\Versus Et ille porrēctā manū eum tetigit, et, ``Volō,'' inquit; ``pūrgātor!'' Et prōtinus ab eō lepra discessit.

\Versus Ille autem eī præcēpit nē cui dīceret. ``Sed ī ostēnsum tē sacerdōtī, et ob tuī pūrgātiōnem lībātō quod præcēpit Mōsēs, ut sit iīs testimōniō.''

\Versus Incrēbrēscente autem sermōne dē eō, ingēns ad eum conveniēbat hominum multitūdō, ut audīrent, et ab eō ā suīs morbīs sānārentur.
\Versus Ipse vērō in dēserta loca sēcēdēbat, ac supplicābat.

\Versus Quōdam autem diē cum docēret, assīdentibus Pharisæīs, ac lēgis perītīs, quī passim ex Galilææ et Jūdææ vīcīs, et ā Hierosolyma convēnerant, cumque Dominī vīs in illīs sānandīs adesset,
\Versus virī quīdam ferēbant in lectō hominem, quī erat sīderātus, eumque cōnābantur intrōferre, et eī prōpōnere.
\Versus Cumque nōn invenīrent quā eum intrōferrent propter turbam, cōnscēnsō tēctō, per tēgulās eum, ūnā cum lectulō, in medium dēmīsērunt ante Jēsum.

\Versus Et ille, vidēns eōrum fīdūciam, dīxit eī: ``Homō, ignōscuntur tibi tua peccāta.''

\Versus At scrībæ et Pharisæī cœpērunt hunc in modum cōgitāre: ``Quis est hic, quī tam impia loquātur? Quis ignōscere peccāta potest, nisi sōlus Deus?''

\Versus Et Jēsūs, cognitīs eōrum cōgitātiōnibus, sīc eōs affātus est: ``Quid cōgitātis cum vestrīs animīs?
\Versus Utrum facilius est dīcere, `Ignōscuntur tibi peccāta tua,' an dīcere, `Surge et ambulā'?
\Versus Atquī ut intellegātis potestātem habēre Fīlium Hominis in terrā ignōscendī peccāta, tibi dīcō,'' inquit sīderātō, ``surge, et sublātō lectulō tuō, ī domum tuam.''
\Versus Atque ille continuō in eōrum cōnspectū surrēxit, et eō, in quō jacēbat, lectulō sublātō, abiit domum suam, Deum laudāns.
\Versus Eā rē attonitī omnēs Deum collaudāre, metūque replērī, dīcentēs `sēsē hodiē incrēdibilia vīdisse.'

\Versus Posteā ēgressus, et pūblicānum Lēvim nōmine cōnspicātus ad pūblicānōrum mēnsam sedentem, dīxit eī: ``Sequere mē.''
\Versus Et ille, relictīs omnibus, surrēxit, eumque secūtus est.

\Versus Fēcit autem eī celebre convīvium Lēvis domī suæ, ubi cum ingēns pūblicānōrum aliōrumque cum iīs epulantium turba foret,
\Versus fremēbant scrībæ et Pharisæī contrā ejus discipulōs, hujusmodī verbīs: ``Cūr cum pūblicānīs et improbīs cibum et pōtiōnem sūmitis?''

\Versus Quibus respondit Jēsūs in hunc modum: ``Nōn egent valentēs medicō, sed quibus male est.
\Versus Nōn vēnī vocātum īnsontēs, sed sontēs, ad frūgem.''

\Versus Illī vērō sīc eī dīxērunt: ``Quī fit ut Jōhannis discipulī crēbrō jejūnent, ac precibus ūtantur, itidem et Pharisæōrum; tuī vērō epulentur atque pōtent?''

\Versus Quibus ille: ``Potestisne efficere,'' inquit, ``ut quī nūptiās celebrant, dōnec iīs spōnsus adest, jejūnent?
\Versus Sed veniet tempus, cum spōnsō prīvābuntur, atque eō quidem tempore jejūnābunt.''

\Versus Dīcēbat item iīs hanc collātiōnem: ``Nēmō novæ vestis pittacium adhibet veterī vestī, aliōquī et novam scinderet, nec veterī quadrāret ex novā pittacium.
\Versus Neque quisquam condit vīnum novum in utrēs veterēs, aliōquī rumperet vīnum novum utrēs, et ipsum efflueret, et utrēs perīrent.
\Versus Sed vīnum novum in novōs utrēs condendum est, ita fit ut ambō cōnserventur.
\Versus Neque vērō quisquam pōtō vetere, prōtinus vult novum, dīcit enim `vetus esse melius.'{}''


\Caput
\Versus Accidit autem, ut cum Sabbatō secundō prīmō iter per sata faceret, vellerent ejus discipulī spīcās, manibusque cōnfricātās comederent.
\Versus Quibus Pharisæōrum quīdam sīc dīxērunt: ``Cūr facitis quod Sabbatīs facere nōn licet?''

\Versus At Jēsūs iīs respondēns: ``Illudne nōn lēgistis,'' inquit, ``quod fēcerit Dāvīd, cum ēsurīret ipse et ejus comitēs?
\Versus Ut in Deī ædem ingressus, apposititiōs pānēs sūmpserit, comēderitque, et suīs dederit comitibus, quibus tamen vēscī nōn licet, nisi sōlīs sacerdōtibus.
\Versus Dominus est Fīlius Hominis,'' inquit iīs, ``etiam Sabbatī.''

\Versus Accidit autem etiam aliō Sabbatō, ut in collēgium ingressus docēret, ubi cum homō esset dexterā manū tābidā,
\Versus observābant eum scrībæ et Pharisæī, an in Sabbatō cūrāret, ut crīmen adversus eum invenīrent.
\Versus At ille eōrum cōgitātiōnēs intellegēns, dīxit hominī siccam habentī manum: ``Surge, et stā in mediō.'' Cumque ille surrēxisset et stāret,
\Versus dīxit Jēsūs illīs: ``Interrogābō vōs, utrum Sabbatīs benefacere liceat an malefacere, vītam servāre an perdere?''
\Versus Deinde omnēs illōs circum intuitus, dīxit hominī: ``Porrige manum tuam.'' Quod postquam ille fēcit, reddita est ejus manus tam sāna, quam erat altera.
\Versus At illī furōris plēnī, colloquī inter sēsē, `quid Jēsū facerent.'

\Versus Per eōs autem diēs profectus est in montem ad ōrandum, et per nox ōrāvit.
\Versus Deinde ortō diē, discipulōs suōs convocāvit, ex iīsque duodecim ēlēgit, quōs etiam Apostolōs nōmināvit:
\Versus Simōnem, quem etiam Petrum nōmināvit, et Andrēam ejus frātrem; Jācōbum et Jōhannem; Philippum et Bartholomæum;
\Versus Matthæum et Thōmam; Jācōbum Alphæī fīlium, et Simōnem nōmine Zēlōtam;
\Versus Jūdam Jācōbī frātrem, et Jūdam Iscariōtam, eum quī fuit prōditor.

\Versus Cum hīs dēgressus, stetit in campestrī locō, nec nōn ejus discipulōrum grex et ingēns hominum multitūdō, ex omnī Jūdæā, et Hierosolymā, et Tyriā Sīdōniāque ōrā, quī vēnerant ut eum audīrent, et ā suīs morbīs cūrārentur;
\Versus item quī ab impūrīs spīritibus vexābantur. Atque illī sānābantur,
\Versus eumque vulgus omne tangere cōnābātur, sīquidem vīs ab eō proficīscēbātur, quæ sānābat omnēs.

\Versus Atque ille conjectīs in discipulōs suōs oculīs, sīc dīcere:
\indentpattern{010101011010101}
\begin{verse}
\begin{patverse*}
``Beātī pauperēs,\\
nam vestrum est Deī rēgnum.\\
\Versus Beātī quī nunc ēsurītis,\\
nam saturābiminī.\\
Beātī quī nunc plōrātis,\\
nam rīdēbitis.\\
\Versus Beātī eritis, cum vōs ōderint hominēs,\\
et sēparābunt, et convīciābuntur,\\
vestrumque nōmen tamquam malum\\
propter Fīlium Hominis abjicient.

\Versus ``Gaudēte tum, et exsultāte; scītōte enim, grandem vōbīs esse mercēdem in cælīs. Eōdem enim modo faciēbant vātibus majōrēs eōrum.

\Versus ``Vērum væ vōbīs dīvitibus,\\
sīquidem jam habētis vestrum sōlātium.\\
\Versus Væ vōbīs quī plēnī estis,\\
nam ēsuriētis.\\
Væ vōbīs quī nunc rīdētis,\\
nam lūgēbitis, atque plōrābitis.\\
\Versus Væ vōbīs cum vōbīs bene dīcunt omnēs hominēs;\\
idem enim faciēbant falsīs vātibus majōrēs eōrum.
\end{patverse*}
\end{verse}

\Versus ``Sed vōbīs hoc dīcō, audītōrēs: Amāte inimīcōs vestrōs, bene facite iīs quī vōs ōdēre,
\Versus bene precāminī iīs quī vōbīs imprecantur, et prō iīs ōrāte quī vōs afficiunt injūriā.
\Versus Ferientī tibi mālam, præbē etiam alteram, et auferentem tuum pallium, nē ā tunicā quidem prohibē.
\Versus Quīn omnibus ā tē petentibus datō, et ab auferente tua nē repete.
\Versus Ac quemadmodum vultis ut vōbīs aliī faciant, ita et vōs iīs facitōte.

\Versus ``Quod sī vestrōs amātōrēs amātis, quæ vōbīs dēbētur grātia? cum etiam improbī suōs amātōrēs amant.
\Versus Item, sī iīs benefacitis quī vōbīs benefaciunt, quæ vōbīs grātia dēbētur, cum vel improbī īdem faciant.
\Versus Et sī iīs commodātis, ā quibus vōs mūtuum beneficium spērātis, quæ vōbīs dēbētur grātia? cum etiam improbī commodent improbīs, ut paria recipiant.
\Versus Enimvērō amāte vestrōs inimīcōs, et benefacite et commodāte, nihil inde spērantēs, et vōbīs mercēs erit grandis, eritisque Suprēmī fīliī, quī sit ergā ingrātōs ac malōs benignus.
\Versus Este igitur misericordēs, ut vester etiam Pater est misericors.

\Versus ``Nē jūdicāte, et nōn jūdicābiminī. Nē damnāte, et nōn damnābiminī. Remittite et vōbīs remittētur.
\Versus Dōnāte, et vōbīs dōnābitur. Vōbīs mēnsūra bona, cōnferta, concussa, ac superfluēns in sinum dōnābitur; eādem enim mēnsūrā quā mētiēminī, remētiētur vōbīs.''

\Versus Dīcēbat autem iīs similitūdinem: ``Potestne cæcus cæcum dūcere? Nōnne ambō in foveam cadent?
\Versus Nōn est discipulus suprā magistrum suum, quīn præclārē cum quoque agitur, sī eādem condiciōne est quā ejus magister.

\Versus ``Quid autem cernis festūcam in tuī frātris oculō, et trabem in tuō ipsīus oculō nōn animadvertis?
\Versus Aut quī potes dīcere frātrī tuō: `Frāter, sine ut extraham festūcam quæ est in oculō tuō,' ipse trabem, quæ in oculō tuō est, nōn cernēns? Histriō, extrahe prius trabem ex oculō tuō, tum dēmum cernēs ut festūcam extrahās, quæ est in tuī frātris oculō.

\Versus ``Nūlla enim nec bona arbor est, quæ tætrum ferat frūctum, nec arbor mala, quæ bonum ferat frūctum.
\Versus Nam ex suō quæque frūctū arbor cognōscitur. Nōn enim ex spīnīs colliguntur fīcūs, nec ex rubō vindēmiātur ūva.
\Versus Vir bonus ex bonā suī cordis cellā bonum prōfert; itemque vir malus ex malā suī cordis cellā malum prōfert, utpote cum ex ejus cordis redundantiā loquātur ejus os.

\Versus ``Quid vērō mē vocātis, `Domine, Domine,' cum quæ ego dīcō nōn faciātis?
\Versus Quis\-quis ad mē venit, meaque dicta et audit et exsequitur, dēmōnstrābō vōbīs cui sit similis.
\Versus Est similis hominī domum cōnstruentī, quī altē fodit, et fundāmentum in petrā jacit. Deinde sī accidit inundātiō, quamvīs torrēns in domum illam impingat, eam tamen convellere nequit, quippe in petrā fundātam.
\Versus Quī vērō audit, nec exsequitur, similis est hominī quī domum in terrā fīne fundāmentō cōnstrūxit, in quam domum sī torrēns irruit, ea prōtinus corruit, et ingentem trahit ruīnam.''


\Caput
\Versus Postquam omnem ōrātiōnem suam audiente populō absolvit, ingressus est Caphar\-nāum.
\Versus Cujusdam autem centuriōnis servus adeō graviter labōrābat, ut jamjam obitūrus esset, quem servum ille in pretiō habēbat.
\Versus Itaque audiēns dē Jēsū, mīsit ad eum Jūdæōrum senātōrēs ōrātum, ut suum servum sānātum venīret.
\Versus Et illī Jēsum aggressī sēdulō rogant, ita dīcentēs: ``Dignus est cui tū id præstēs,
\Versus amat enim gentem nostram, idemque nōbīs collēgium cōnstrūxit.''
\Versus Jēsūs vērō cum iīs profectus est.

Cumque jam domō nōn procul abesset, centuriō, missīs ad eum amīcīs, sīc monuit: ``Domine, nē labōrā, nōn enim sum dignus cujus tū tēctum subeās,
\Versus ideōque mihi ipsī ad tē veniendum nōn putāvī. Sed jubē verbō, et sānābitur puer meus.
\Versus Nam ego quoque, quī homō sum alterīus potestātī subjectus, et mīlitibus præsum, sī cui dīcō, `Vāde,' vādit; sī aliī, `Venī,' venit; sī servō meō, `Fac hoc,' facit.''

\Versus Hīs audītīs Jēsūs mīrātus est eum, et conversus, sequentī hominum multitūdinī dīxit: ``Scītōte mē nē in Isrāēlītīs quidem tantam invēnisse fidem.''
\Versus Igitur domum reversī quī fuerant missī, ægrōtum servum invēnēre sānum.

\Versus Accidit postrīdiē ut proficīsceret in oppidum nōmine Naīm, comitantibus eum frequentibus ejus discipulīs, et ingentī hominum turbā.
\Versus Atque ut oppidī portæ appropinquāvit, ecce efferēbātur mortuus, ūnicus mātrī fīlius, eīque viduæ comitante eam frequente oppidānōrum turbā.
\Versus Eā vīsā, miserātus eam Dominus, dīxit eī: ``Nē plōrā.''

\Versus Deinde ad feretrum accessit, et id tetigit, cumque restitissent quī portābant, dīxit: ``Adolēscēns, inquam tibi, surge.''
\Versus Tum mortuus sēdit, loquīque cœpit, atque ille eum mātrī suæ trādidit.
\Versus Indē omnēs metū correptī, Deum collaudāre, dīcentēs, `magnum apud ipsōs ortum esse vātem, Deumque suōrum cūram habēre.'
\Versus Atque is sermō dē eō tōtam Jūdæam fīnitimamque regiōnem pervāsit.

\Versus Hæc omnia Jōhannī suī discipulī nūntiārunt.
\Versus Et Jōhannēs advocātōs duōs quōs\-dam suōrum discipulōrum, mīsit ad Jēsum, quī ita dīcerent: ``Tūne is es quī ventūrus est, an alium exspectēmus?''

\Versus Igitur hominēs Jēsum aggressī, dīxērunt: ``Jōhannēs Baptista nōs ad tē mīsit, ut ita dīcerēmus, `Tūne is es quī ventūrus est, an alium exspectēmus?'{}''

\Versus At Jēsūs eādem hōrā multōs ā morbīs miseriīsque et malīs spīritibus cūrāvit, multōsque cæcōs vīsū dōnāvit.
\Versus Deinde illīs in hæc verba respondit: ``Īte renūntiātum Jōhannī quæ vīderītis ac audīverītis: Cæcī cernunt, claudī gradiuntur, leprōsī pūrgantur, surdī audiunt, mortuī resurgunt, pauperēs ēvangelium docentur,
\Versus et beātus est quī in mē nōn offenderit.''

\Versus Deinde dīgressīs Jōhannis nūntiīs, cœpit ad vulgus hominum ita dīcere dē Jōhanne: ``Ad quid spectandum profectī estis in sōlitūdinem? Arundinem ventō agitātam?
\Versus Sed quid spectātum profectī estis? Hominem mollibus indūtum vestibus? At quī splendidō vestītū et dēliciīs ūtuntur, dēgunt in rēgiīs.
\Versus Sed ad quid videndum profectī estis? Vātem? Immō vērō, inquam vōbīs, etiam plūs quam vātem.

\Versus ``Is est dē quō scrīptum est:
\indentpattern{01}
\begin{verse}
\begin{patverse*}
\emph{``{}`Ego tibi meum præmissūrus sum nūntium,\\
quī tibi viam præparet.'}
\end{patverse*}
\end{verse}

\Versus ``Hoc enim vōbīs dīcō: Major in mulierum prōgeniē, vātēs Jōhanne Baptistā nūllus est, et tamen quī in Deī rēgnō minimus est, major est eō.''

\Versus Hōc audītō, populus omnis et pūblicānī Deum collaudārunt, Jōhannis baptismate baptīzātī.
\Versus At Pharisæī et lēgis perītī, Deī cōnsilium (quantum in sē fuit) rescidērunt, ab illō nōn baptīzātī.

\Versus Et Dominus: ``Cui igitur reī,'' inquit, ``hujus nātiōnis hominēs comparābō, et cui sunt similēs?
\Versus Similēs sunt, ut cum puerī in forō manentēs, aliī ad aliōs clāmant in hunc modum: 
\indentpattern{01}
\begin{verse}
\begin{patverse*}
```Nōs vōbīs fistulā cecinimus,\\
et nōn saltāstis;\\
vōbīs lūximus,\\
et nōn plōrāstis.'
\end{patverse*}
\end{verse}
\Versus Vēnit enim Jōhannēs Baptista, quī nec pānem comēdit, nec vīnum bibit, et dīcitis `eum habēre dæmonium.'
\Versus Vēnit Fīlius Hominis, quī et comēdit et bibit: et dīcitis `hominem esse edācem, vīnōsumque, et pūblicānōrum ac improbōrum amīcum.'
\Versus Ita suīs omnibus aliēna est sapientia.''

\Versus Rogāvit autem eum Pharisæōrum quīdam, ut sēcum epulārētur, itaque ille in Pharisæī domum ingressus accubuit.
\Versus Tum mulier quædam in urbe, eaque impudīca, quod eum in Pharisæī ædibus epulārī intellēxerat, unguentī alabastrum ferēns,
\Versus eī ā tergō flēns, astitit ad pedēs, cœpitque ejus pedēs lacrimīs rigāre, et capitis suī capillīs abstergēre, ac deōsculārī, et unguentō ungere,
\Versus quō vīsō Pharisæus, quī eum invītāverat, sīc apud sēsē cōgitāvit: ``Hīc sī vātēs esset, cognōsceret quæ quālisque fēmina sit, quæ eum attrectat, est enim impudīca.''

\Versus At Jēsūs sīc eum contrā allocūtus est: ``Simōn, habeō quod tibi dīcam.''

Cui ille: ``Dīc, magister,'' inquit.


\Versus ``Duo dēbitōrēs erant cuidam crēditōrī, quōrum alter quīngentōs dēbēbat dēnāriōs, alter quīnquāgintā.
\Versus Iī quoniam solvendō nōn erant, ille utrīque condōnāvit. Dīc igitur, uter eōrum plūs eum amābit?''

\Versus Cui Simōn respondēns: ``Is opīnor,'' inquit, ``cui plūs condōnāvit.''

Et ille: ``Rēctē jūdicās.''

\Versus Deinde ad fēminam conversus: ``Vidēs hanc fēminam?'' inquit Simōnī. ``Tū mihi domum tuam ingressō, nē aquam quidem ad lavandōs pedēs meōs dedistī; at ea pedēs meōs et lacrimīs rigāvit, et suī capitis capillīs extersit.
\Versus Tū mihi ōsculum nōn dedistī; ea vērō, ex quō sum ingressus, mihi pedēs deōsculārī nōn dēstitit.
\Versus Tū nec oleō mihi caput ūnxistī; at ea unguentō mihi pedēs etiam ūnxit.
\Versus Quamobrem sīc habētō, eī ejus peccāta, quæ multa sunt, ignōscī quoniam multum amāvit. Cui vērō paulum ignōscitur, paulum amat.

\Versus ``Ignōscuntur tibi peccāta,'' inquit eī.

\Versus At convīvæ apud sēsē cōgitāre cœpērunt, `quisnam is esset, quī etiam peccāta ignōsceret?'

\Versus Et ille ad mulierem: ``Tua tē fidēs servāvit,'' inquit; ``abī salva.''


\Caput
\Versus Deinceps vādēbat oppidātim et pāgātim prædīcēns, Deīque rēgnum nūntiāns, comitantibus eum duodecim,
\Versus et quibusdam fēminīs, quæ fuerant ā malīs spīritibus morbīsque cūrātæ, Mariā nōmine Magdalēnā, ex quā septem exierant dæmonia,
\Versus et Johannā Chuzæ uxōre, prōcūrātōris Hērōdis, et Susannā, aliīsque multīs, quæ eī dē suīs facultātibus ministrābant.

\Versus Cōnfluente autem ingentī multitūdine, et hominibus passim ex oppidīs eum adeuntibus, sīc per similitūdinem locūtus est:
\Versus ``Iit sator quīdam satum suum sēmen; quō serente, aliud cecidit apud viam, idque conculcātum est, et ab āeris volucribus comēsum.
\Versus Aliud in petram cecidit, idque exortum āruit, quod hūmōrem nōn habēret.
\Versus Item aliud cecidit inter spīnās, idque ēnātæ simul spīnæ suffōcārunt.
\Versus Aliud cecidit in bonam terram, et ēnātum ēdidit frūctum cum centēsimō.''

Hæc dīcēns clāmābat: ``Quī aurēs habet, quibus audīre possit, audiat.''

\Versus Interrogārunt autem eum suī discipulī, `quænam esset ea similitūdō?'

\Versus Quibus ille: ``Vōbīs datum est,'' inquit, ``dīvīnī rēgnī arcāna cognōscere; cum cēterīs vērō per similitūdinēs agitur, ut
\indentpattern{01}
\begin{verse}
\begin{patverse*}
\emph{``{}`videntēs nōn videant,\\
et audientēs nōn intellegant.'}
\end{patverse*}
\end{verse}

\Versus ``Est autem hæc similitūdō: Sēmen est dīvīnus sermō.
\Versus Quī apud viam, iī sunt quī audiunt, deinde venit diabolus, quī sermōnem ex eōrum animīs aufert, nē crēdant atque ita salvī fīant.
\Versus Quī vērō in petrā, iī sunt, quī dum audiunt, cum lætitiā accipiunt illī quidem sermōnem, sed rādīcem nōn habent. Itaque crēdunt ad tempus, et perīculōrum tempore dēscīscunt.
\Versus Quod vērō in spīnās cecidit, iī sunt, quī ubi audīvērunt, eō veniunt ut cūrīs et dīvitiīs vītæque voluptātibus suffōcentur, neque frūctum perferant.
\Versus Quod vērō in bonā terrā, iī sunt, quī probō et bonō animō audītum verbum retinent, et frūctum cum patientiā ferunt.

\Versus ``Nēmō vērō accēnsam ā sē candēlam operit aliquō vāse, sub lectōve pōnit, sed candēlābrō impōnit, ut ingredientēs lūmen aspiciant.
\Versus Nihil enim tam tēctum est, quod nōn sit perspicuum futūrum, neque tam occultum, quod nōn sit cognōscendum, et in apertum ventūrum.
\Versus Vidēte igitur quōmodo audiātis, nam quī habet, eī dabitur, quī vērō nōn habet, eī id etiam quod vidētur habēre, ēripiētur.''

\Versus Vēnerant autem ad eum ejus māter et frātrēs, quī cum præ turbā cum eō congredī nōn possent,
\Versus et eī ā quibusdam nūntiātum esset, ejus mātrem et frātrēs forīs adesse, eum vidēre volentēs,
\Versus ille sīc iīs respondit: ``Mea māter meīque frātrēs iī sunt, quī Deī sermōnem audiunt et obeunt.''

\Versus Quōdam autem diē cōnscendit ipse cum suīs discipulīs nāvem, iīsque jussit ut lacum trājicerent.
\Versus Postquam autem solvērunt, nāvigantibus iīs ipse obdormīvit, et tanta ventī procella in lacum dēlāpsa est, ut illī complērentur, ac perīclitārentur.
\Versus Itaque eum adortī excitārunt, dīcentēs: ``Præceptor, præceptor, perīmus.''

At ille surrēxit, ventumque et aquæ flūctūs objūrgāvit, atque illa pācāta sunt, et facta tranquillitās.
\Versus Deinde eōs sīc alloquitur: ``Ubi est vestra fīdūcia?''

At illī territī, mīrātī sunt, sīc inter sēsē dīcentēs: ``Quisnam hic est, quī et ventīs et aquæ sīc imperet, ut eī obœdient?''

\Versus Nāvigārunt autem in agrum Gadarēnōrum, quī contrā Galilæam est,
\Versus atque eī in terram ēgressō occurrit vir quīdam ex urbe, quī dæmonia longō jam tempore habēbat, nec vestem induēbat, nec domī manēbat, sed in monumentīs.
\Versus Is vīsō Jēsū, exclāmāvit, eumque accidit, et magnā vōce dīxit: ``Quid tibi mēcum est, Jēsū Suprēmī Deī Fīlī? Ōrō tē, nē mē torqueās.''
\Versus Jusserat enim impūrō spīrituī, ut ex homine exīret. Nam longō tempore eum ita correptum habēbat, ut licet catēnīs compedibusque vīnctus cūstōdīrētur, ruptīs vinculīs agerētur ā dæmone in dēserta.

\Versus Interrogāvit autem eum Jēsūs, `quodnam eī nōmen esset?'

Cui ille respondit: ``Legiō,'' sīquidem multa dæmonia in eum intrāverant,
\Versus eaque illum rogābant, nē sibi imperāret ut in Tartara abīrent.

\Versus Erat illīc numerōsus porcōrum grex, in monte pāscentium, itaque dæmonia eum ōrābant ut sibi in illōs intrāre permitteret.
\Versus Ac illō permittente, ēgressa ex homine dæmonia, ingressa sunt in porcōs, atque grex per præceps dēlātus in lacum, suffōcātus est.

\Versus Hāc rē vīsā, subulcī fūgērunt, idque in oppidō et per rūra nūntiārunt,
\Versus et hominēs videndæ reī causā ēgressī, vēnērunt ad Jēsum, et sedentem ad Jēsū pedēs hominem, ex quō exierant dæmonia, vestītum et sānæ mentīs nactī, timuērunt.
\Versus Cumque iīs exposuissent quī vīderant quō pactō sānātus fuisset furiōsus,
\Versus rogāvit eum omnis fīnitimæ Gadarēnōrum regiōnis multitūdō, ut ab ipsīs discēderet, quoniam magnō metū tenēbantur. Itaque ille, cōnscēnsā nāvī, reversus est.

\Versus Et eum quidem ōrābat ille vir, ex quō exierant dæmonia, ut esset cum eō, sed dīmīsit eum Jēsūs, ita dīcēns:
\Versus ``Revertere domum tuam, et quæ tibi fēcerit Deus nārrātō.'' Itaque ille discessit, et tōtō oppidō quid sibi Jēsūs fēcisset dīvulgāvit.

\Versus Jēsum autem reversum vulgō hominēs excēpērunt, nam eum omnēs exspectābant.
\Versus Intereā vēnit vir quīdam nōmine Jairus, quī collēgiī magister erat. Is Jēsū ad pedēs accidit, eumque rogāvit ut domum suam ingrederētur.
\Versus Erat enim eī ūnica fīlia, annōrum circiter duodecim, quæ moriēbātur.

\Versus Ac Jēsū vādente, et turbā eum suffōcante, mulier quædam sanguinis prōfluviō jam ā duodecim annīs labōrāns (quæ quidem cōnsūmptīs in medicōs suīs omnibus facultātibus, ā nūllō cūrārī potuerat)
\Versus accessit ā tergō, ejusque togæ limbum tetigit, et statim cohibitum est ejus sanguinis prōfluvium.

\Versus Tum Jēsūs: ''Quis mē tetigit?'' inquit.

Cum omnēs negārent, dīxit Petrus, et quī cum eō erant: ``Præceptor, tē turba angit atque premit, et quæris quis tē tetigerit?''

\Versus At Jēsūs: ``Tetigit aliquis mē,'' inquit; ``sēnsī enim exīre ex mē vim.''

\Versus Tum mulier, sēsē nōn latuisse vidēns, tremebunda vēnit, eumque accidit, et quam ob causam eum tetigisset, eī in tōtīus populī præsentiā exposuit, utque cōnfestim fuisset sānāta.
\Versus Et ille sīc eī dīxit: ``Bonō es animō, fīlia. Tua tē fīdūcia servāvit; abī salva.''

\Versus Adhūc eō loquente, vēnit ā collēgiī magistrō quīdam, quī eī fīliam mortuam esse dīxit, nec esse quod magistrō negōtium facesseret,
\Versus quō audītō, Jēsūs sīc eum allocūtus est: ``Nē metue. Tantum crēde, et sānābitur.''

\Versus Deinde ubi domum vēnit, nōn sīvit quemquam ingredī, nisi Petrum, et Jācōbum, et Jōhannem, et puellæ patrem atque mātrem.
\Versus Cumque omnēs eam plangentēs dēplōrārent, ille eōs plōrāre vetuit; `nōn enim mortuam esse, sē dormīre.'

\Versus At illī eum dērīdēbant, scientēs esse mortuam.
\Versus Ipse vērō, ējectīs forās omnibus, ejusque prehēnsā manū, sīc clāmāvit: ``Puella, surge.''
\Versus Atque illa, reversō ejus spīritū, prōtinus surrēxit, et ille eī cibum darī jussit.
\Versus Attonitī sunt autem ejus parentēs, et ille iīs nē cui rem dīcerent, præcēpit.


\Caput
\Versus Convocātīs autem duodecim, dedit iīs vim atque potestātem in omnia dæmonia, sānandīque morbōs,
\Versus eōsque ad Deī rēgnum pūblicandum, et ægrōtōs sānandōs dīmīsit,
\Versus iīsque dīxit: ``Nihil in viam tollite, neque baculum, neque pēram, neque pānem, neque argentum, neque bīnās tunicās habētōte.
\Versus Ac in quamcumque domum intrāveritis, ibi manētōte, et indidem exītōte.
\Versus Quod sī quī vōs nōn admīserint, exīte ex illā urbe, et pulverem etiam ex vestrīs pedibus excutite, quod sit adversus eōs testimōniō.''
\Versus Igitur illī dīgressī vīcōs obībant, ubīque Ēvangelium docentēs, et morbōs cūrantēs.

\Versus Cum audīvisset autem Hērōdēs tetrarchēs, quam multa ab eō fierent, dubitābat quod dīcēbātur ā quibusdam, Jōhannem ex mortuīs surrēxisse,
\Versus ā nōnnūllīs item Ēliam exstitisse, ab aliīs autem, aliquem veterum vātum revīxisse.
\Versus Dīcēbat autem Hērōdēs: ``Jōhannī ego caput præcīdī, sed quis est hic, dē quō ego tālia audiō?'' eumque vidēre cupiēbat.

\Versus Reversī autem Apostolī, nārrārunt eī quæ fēcerant. Et ille assūmptīs iīs, facessit seorsum in dēsertum locum, urbis vocātæ Bethsaida.
\Versus Quō cognitō, vulgus hominum eum secūtum est, quōs ille excēpit, iīsque dē Deī rēgnō loquēbātur, et cūrātiōnis egentēs sānābat.

\Versus Ut autem inclīnāre diēs cœpit, duodecim eum hujusmodī verbīs aggressī sunt: ``Dīmitte hanc hominum multitūdinem, ut in fīnitimōs vīcōs et rūra profectī dīvertantur, et cibāria inveniant, nam hīc in dēsertō locō sumus.''

\Versus At ille: ``Præbēte vōs iīs cibum,'' inquit illīs.

Cui illī: ``Nōn sunt nōbīs,'' inquiunt, ``plūrēs quam quīnque pānēs, et duo piscēs, nisi forte eāmus ēmptum ad omnem hunc pōpulum cibāria.''
\Versus Erant enim virī circiter quīnquiēs mīlle.

Tum ille suīs discipulīs jussit ut cūrārent, ut illī per quīnquāgēnāriōs ōrdinēs discumberent.
\Versus Quod postquam illī fēcērunt, et ut omnēs discumberent cūrārunt,
\Versus ille sūmptīs quīnque pānibus, et duōbus piscibus, in cælum intuitus, eōs (super iīs faustā precātiōne ūsus) frēgit, et discipulīs multitūdinī appōnendōs dedit,
\Versus comēdēruntque omnēs ad satietātem, et sublātum est quod iīs fragmentōrum superfuit, canistra duodecim.

\Versus Cum autem seorsum ōrandī grātiā esset, et ūnā cum eō adessent discipulī, interrogāvit eōs hīs verbīs: ``Quem mē vulgō esse dīcunt?''

\Versus Cui illī respondent: ``Jōhannem Baptistam, aliī Ēliam, aliī vātem aliquem veterum revīxisse.''

\Versus Et ille: ``Vōs vērō,'' inquit iīs, ``quem mē esse dīcitis?''

Et Petrus sīc eī respondit: ``Chrīstum Deī.''

\Versus Ille vērō eī interminātus est, præcēpitque nē cui id dīcerent,
\Versus dīxitque `oportēre Fīlium Hominis multa patī, et senātōribus pontificibusque et scrībīs improbārī, ac interficī, et tertiā diē resurgere.'

\Versus Dīcēbat autem ad omnēs: ``Sī quis post mē venīre vult, abneget ipse sē, tollatque suam crucem cotīdiē, et mē sequātur.
\Versus Nam quī volet animam suam servāre, perdet eam, quī vērō animam suam meā causā perdet, is eam servābit.
\Versus Quid enim prōdest hominī, vel tōtum lucrārī mundum, sī sē ipsum perdat, aut suī jactūram faciat?
\Versus Quem enim meī meōrumque dictōrum puduerit, hujus pudēbit Fīlium Hominis, cum in suā et patris sānctōrumque angelōrum glōriā vēnerit.
\Versus Hoc autem vōbīs certō dīcō, esse quōsdam eōrum quī hīc adsunt, quī nōn ante sentient mortem, quam Deī rēgnum videant.''

\Versus Deinde octō ferē diēbus post hæc dicta, assūmptō Petrō, et Jōhanne, et Jācōbō, montem cōnscendit, precandī grātiā.
\Versus Atque eō precante, facta est ejus vultūs speciēs alia, ejusque vestītus candōre fulgurāns.
\Versus Et ecce virī duo cum eō colloquēbantur, quī quidem erant Mōsēs et Ēlīās,
\Versus quī cum splendōre cōnspectī, dīcēbant ejus exitum, quō perfūnctūrus erat Hierosolymæ.
\Versus Petrus vērō et ejus comitēs somnō gravātī, postquam experrēctī sunt, vīdērunt ejus splendōrem, duōsque quī apud eum aderant virōs.
\Versus Atque illīs ab eō dīgredientibus, dīxit Petrus Jēsū: ``Præceptor, bonum est hīc esse nōs. Faciāmus tria tabernācula: tibi ūnum, Mōsī ūnum, et Ēlīæ ūnum.''

\Versus Hæc eō loquente, et quid dīceret nesciente, exstitit nūbēs quæ illōs obumbrāvit. Quibus in nūbem ingressīs, cum hī territī essent,
\Versus exstitit ex nūbe vōx, dīcēns: ``Hic est Fīlius meus Cārissimus; hunc audīte.''
\Versus Intereā dum exstitit vōx, repertus est Jēsūs sōlus. Atque illī tacuērunt, neque cuiquam per eōs diēs quidquam eōrum quæ vīderant, indicārunt.

\Versus Postrīdiē iīs dē monte dīgressīs, occurrit eī ingēns hominum multitūdō,
\Versus et ecce vir quīdam ex turbā sīc exclāmāvit: ``Magister, quæsō tē respice meum fīlium, quī mihi ūnicus est,
\Versus quem simul ac corripuit spīritus, clāmat, eumque ille spūmāns agentem lacerat, et vix ab eō discēdit, eum dīlaniāns.
\Versus Discipulōs quidem tuōs ōrāvī ut eum ējicerent, sed nōn potuērunt.''

\Versus At Jēsūs respondēns: ``Ō diffīdēns,'' inquit, ``perversaque nātiō, quamdiū apud vōs erō, vōsque feram? Addūc tuum hūc fīlium.''

\Versus Jam illō accēdente, convellit et lacerāvit eum dæmonium. Sed Jēsūs impūrum spīritum objūrgāvit, puerumque sānāvit, et ejus patrī reddidit, omnibus tantā Deī majestāte attonitīs.

\Versus Cūnctīs autem tam multa, quæ fēcerat, mīrantibus, sīc est discipulōs suōs allocūtus:
\Versus ``Conjicite vōs in aurēs vestrās hæc verba: Trādendus est Fīlius Hominis in hominum manūs.''
\Versus At illī dictum illud ignōrābant, idque iīs ita tēctum erat, ut id nōn sentīrent, sed eum dē eō dictō interrogāre formīdābant.

\Versus Vēnērunt autem in cōgitātiōnem, quis esset eōrum maximus.
\Versus Et Jēsūs intellegēns eōrum animī cōgitātiōnem, prehēnsō puerō, et apud sē statūtō, sīc ad eōs verba fēcit:
\Versus ``Quī puerum hunc meō nōmine accipit, mē accipit, et quī mē accipit, eum accipit quī mē mīsit. Nam vestrum minimus quisque, maximus erit.''

\Versus Tum Jōhannēs sīc eum allocūtus est: ``Præceptor, vīdimus quendam nōmine tuō ējicientem dæmonia, et eum prohibuimus, quoniam nōn comitātur nōs.''

\Versus Cui Jēsūs: ``Nē prohibēte,'' inquit; ``quī enim contrā nōs nōn est, ā nōbīs est.''

\Versus Cum autem complērētur ejus assūmptiōnis diēs, ipse ita compositō vultū, ut Hierosolymam īre vidērētur,
\Versus præmīsit ante sē nūntiōs, quī profectī intrārunt in Samarītānōrum vīcum, ut eī dēversōrium parārent.
\Versus Sed illī eum nōn admīsērunt, quoniam īre sē Hierosolymam præ sē ferēbat.
\Versus Quō vīsō, ejus discipulī Jācōbus et Jōhannēs dīxērunt: ``Domine, vīs \emph{jubeāmus ignem dē cælō dēscendere, quī eōs cōnficiat,} ut et fēcit Ēlīās?''

\Versus At Jēsūs conversus, eōs objūrgāvit: ``Nescītis,'' inquit, ``cujusmodī spīritūs fīliī sītis vōs,
\Versus nam Fīlius Hominis hominum vītās nōn perditum vēnit, sed servātum.'' Ita in alium vīcum profectī sunt.

\Versus Vādentibus autem iīs in viā, dīxit eī quīdam: ``Sequar tē quōcumque ieris, Domine.''

\Versus Cui Jēsūs: ``Vulpēs habent antra,'' inquit, ``et āereæ volucrēs nīdōs, at Fīlius Hominis nōn habet ubi caput reclīnet.''

\Versus Item alterī dīxit: ``Sequere mē.''

Et ille: ``Domine,'' inquit, ``permitte mihi ut eam prius sepultum meum patrem.''

\Versus At Jēsūs: ``Sine,'' inquit eī, ``mortuōs sepelīre mortuōs suōs; tū vērō ī adnūntiātum Deī rēgnum.''

\Versus Item cum alius dīxisset, ``Sequar tē, Domine, sed prius permitte mihi valedīcere meīs domesticīs,''
\Versus dīxit eī Jēsūs: ``Nēmō quī arātrō admōtā manū respicit in tergum, aptus est ad Deī rēgnum.''


\Caput
\Versus Posteā cōnstituit Dominus etiam aliōs septuāgintā duōs, eōsque bīnōs ante sē præmīsit in omnēs urbēs et loca quō ipse ventūrus erat.
\Versus Atque eōs sīc affātus est: ``Messis quidem multa est, sed operāriī paucī. Quōcircā rogāte messis Dominum, ut operāriōs ēmittat in messem suam.
\Versus Vādite! Ēn ego mittō vōs tamquam agnōs inter lupōs.
\Versus Nē ferte crumēnam, nē pēram, neque calceōs, nēve quemquam in viā salūtāverītis.

\Versus ``In quamcumque autem domum intrābitis, prīmum dīcite: `Salveat hæc domus.'
\Versus Et sī quidem erit ibi aliquis salūte dignus, requiēscet in eō vestra salūs; sīn minus, ad vōs revertētur.
\Versus Atque in eādem domō manētōte, comedentēs et bibentēs quæ iīs suppetant, nam dignus est operārius mercēde suā. Nē migrātōte ex domō in domum.

\Versus ``Et in quamcumque urbem intrāveritis, admissīque fueritis, vesciminī iīs quæ vōbīs appōnentur.
\Versus Et quī erunt in eā ægrōtī, eōs cūrātōte, iīsque `ad eōs Deī rēgnum vēnisse' dīcitōte.
\Versus In quam vērō urbem ingressī, nec admissī fueritis, exītōte in ejus fora, et ita dīcitōte:
\Versus `Etiam pulverem, quī nōbīs ex urbe vestrā adhæsit, vōbīs abstergēmus. Cēterum scītōte, ad vōs dīvīnum vēnisse rēgnum.'
\Versus Sīc habētōte, cum Sodomīs in illā diē lēnius āctum īrī, quam cum illā urbe.

\Versus ``Hei tibi Chorazin! Hei tibi Bēthsaida! Nam sī Tyrī et Sīdōne facta forent mīrācula, quæ facta sunt in vōbīs, jam prīdem in centōne et pulvere dēgentēs redīssent ad frūgem.
\Versus Itaque cum Tyrō et Sīdōne mītius agētur in jūdiciō, quam vōbīscum.
\Versus Et tū Capharnaum, quæ ad cælum ūsque ēvecta es, ad īnferōs ūsque dēprimēris.

\Versus ``Quī vōs audit, mē audit, et quī vōs repudiat, mē repudiat; quī vērō mē repudiat, eum repudiat quī mē mīsit.''

\Versus Reversī autem septuāgintā duo cum lætitiā, dīxērunt: ``Domine, etiam dæmonia nōbīs per tuum nōmen subjiciuntur.''

\Versus Quibus ille: ``Spectābam,'' inquit, ``Satanam fulguris rītū lāpsum dē cælō.
\Versus Equidem vōbīs potestātem dō serpentēs scorpiōsque calcandī, et contrā omnēs hostis vīrēs, ita ut nihil vōs læsūrum sit.
\Versus Vērum eō nē gaudēte, quod vōbīs subjiciuntur spīritūs, sed eō potius gaudēte, quod nōmina vestra scrīpta sunt in cælīs.''

\Versus Eā ipsā hōrā exsultāvit Spīritū Jēsūs, dīxitque: ``Agō tibi grātiās, Pater, cælī terræque Domine, quod hæc sapientēs prūdentēsque cēlāverīs, et īnfantibus patefēcerīs; idque, ō pater, quoniam sīc tibi placitum est.

\Versus ``Omnia mihi trādita sunt ā Patre meō, neque quisquam nōvit quis sit Fīlius, nisi Pater, aut quis sit Pater, nisi Fīlius, et cui voluerit Fīlius patefacere.''

\Versus Tum seorsum ad discipulōs conversus: ``Fēlīcēs,'' inquit, ``oculī quī aspiciunt quæ vōs aspicitis.
\Versus Scītōte enim multōs vātēs atque rēgēs voluisse vidēre quæ vōs aspicitis, neque vīdisse, et audīre quæ audītis, nec audīvisse.''

\Versus Hīc surrēxit quīdam jūris perītus, quī eum hujusmodī verbīs tentāvit: ``Magister, quid faciendō sempiternam vītam cōnsequar?''

\Versus Cui ille: ``In lēge quid scrīptum est?'' inquit. ``Quōmodo legis?''

\Versus Et ille respondēns: \emph{```Dominum Deum tuum,'{}''} inquit, \emph{```tōtō corde, tōtō animō, tōtīs vīribus, tōtāque mente amātō'}; itemque \emph{`proximum tuum perinde ac tē ipsum.'{}''}

\Versus ``Rēctē respondistī,'' inquit eī. ``Id facitō, et vīvēs.''

\Versus At ille sē ipsum commendāre volēns, dīxit Jēsū: ``Ecquis est meus proximus?''

\Versus Tum Jēsūs ita subjēcit: ``Homō quīdam Hierosolymā ad Hierichūntem dēscendēns, in latrōnēs incidit, quī eum dēspoliārunt, īnflīctīsque vulneribus discessērunt, eō sēminecī relictō.
\Versus Forte fortūnā sacerdōs quīdam, quī dēscendēbat per eam viam, illum ut vīdit, præteriit.
\Versus Similiter et Lēvīta ad eum locum dēlātus, ubi vēnit, vīditque, præteriit.
\Versus Samarītānus vērō quīdam iter faciēns, vēnit ad eum, eōque vīsō, miseritus, accessit,
\Versus et ejus vulnera oleō vīnōque perfūsa obligāvit, et eum jūmentō suō impositum dūxit in dēversōrium, ejusque cūram ēgit,
\Versus et postrīdiē dīgressūrus, dēprōmpsit duōs dēnāriōs, et caupōnī dedit, eīque mandāvit ut ejus cūram habēret, `sēsē quidquid ille īnsuper īnsūmpsisset, eī in suō reditū esse solūtūrum.'

\Versus ``Quis igitur hōrum trium tibi vidētur proximus illīus fuisse, quī in latrōnēs inciderat?''

\Versus Et ille: ``Quī eī misericordiam tribuit,'' inquit.

Tum Jēsūs: ``Ī,'' inquit, ``et tū facitō similiter.''

\Versus Accidit autem, ut iīs iter facientibus ingrederētur in quendam vīcum: et mulier quædam nōmine Martha eum domī suæ accēpit.
\Versus Huic soror erat nōmine Marīa, quæ ad Jēsū pedēs assidēns, audiēbat ejus ōrātiōnem.
\Versus Martha vērō, quæ tantō ministeriō distraherētur, sīc dīcere īnstitit: ``Domine, hocine nōn cūrās, quod mea soror sōlam mē ministrāre sinit? Dīc igitur eī ut mē adjuvet.''

\Versus Cui Jēsūs respondēns: ``Martha, Martha,'' inquit, ``tū dē multīs sollicita turbāris,
\Versus et ūnō est opus. Marīa bonam condiciōnem ēlēgit, quæ quidem ab eā nōn auferētur.''


\Caput
\Versus Cum autem quōdam in locō ōrāret, postquam dēsiit, dīxit eī quīdam ejus discipulōrum: ``Domine, docē nōs ōrāre, ut et Jōhannēs docuit suōs discipulōs.''

\Versus Et ille: ``Cum ōrābitis,'' inquit iīs, ``dīcitōte:

\indentpattern{0100100101}
\begin{verse}
\begin{patverse*}
```Pater noster quī es in cælīs,\\
sānctē colātur nōmen tuum.\\
Veniat rēgnum tuum.\\
Fīat voluntās tua\\
ut in cælō, sīc et in terrā.\\
\Versus Vīctum nostrum alimentārium dā nōbīs cotīdiē;\\
\Versus et remitte nōbīs peccāta nostra,\\
quandōquidem ipsī remittimus omnibus quī nōbīs dēbent;\\
nēve nōs in tentātiōnem addūcitō,\\
sed ā malō tuēre.'{}''
\end{patverse*}
\end{verse}

\Versus Tum illud iīs dīxit: ``Sī quis vestrum habeat amīcum, quem mediā nocte adeat, eīque dīcat: `Amīce, dā mihi mūtuō trēs pānēs;
\Versus etenim vēnit ad mē amīcus meus ex viā, cui quid appōnam nōn habeō,'
\Versus atque ille intus ita respondeat: `Nōlī mihi molestiam exhibēre. Jam clausa jānua est, et puerī meī mēcum in lectō sunt. Nōn possum surgere et tibi dare.'
\Versus Mihi crēdite, etsī nōn surget ad eī dandum, quia sit ejus amīcus, at certē propter ejus importūnitātem surget, eīque tot dabit, quot ille egēbit.

\Versus ``Ego quoque vōbīs dīcō: Petite, et dabitur vōbīs; quærite, et inveniētis; pulsāte, et vōbīs aperiētur.
\Versus Quisquis enim petit, adipīscitur; et quī quærit, invenit; et pulsantī aperītur.

\Versus`` Quis autem vestrum est, quī pater poscentī fīliō pānem, det lapidem? Aut poscentī piscem, det prō pisce anguem?
\Versus Aut sī ōvum petat, det eī scorpium?
\Versus Quod sī vōs, quī malī estis, scītis bona dōna dare vestrīs līberīs, quantō magis Pater Cælestis dabit Sānctum Spīritum petentibus ā sē?''

\Versus Ējiciēbat autem aliquandō dæmonium, quod erat mūtum. Quō dæmoniō ēgressō, locūtus est mūtus, id quod vulgō mīrātī sunt.
\Versus At eōrum quīdam dīcēbant, `eum per Beelzebūlem dæmoniōrum prīncipem ējicere dæmonia.'
\Versus Aliī tentandī grātiā signum ab eō petēbant dē cælō.

\Versus Quōrum ipse cōgitātiōnēs intellegēns, dīxit iīs: ``Omne rēgnum ā sē ipsō dissīdēns vastātur, et domus super domus cadit.
\Versus Quod sī Satanās ā sē ipsō dissīderet, quō pactō stāret ejus rēgnum? Ut vōs mē dīcātis per Beelzebūlem ējicere dæmonia?
\Versus Quod sī ego per Beelzebūlem ējiciō dæmonia, vestrī generis hominēs per quem ējiciunt? Itaque erunt ipsī vestrī jūdicēs.
\Versus Sīn ego dīvīnō digitō ējiciō dæmonia, ergō vēnit ad vōs dīvīnum rēgnum.

\Versus ``Cum quis fortis armātus suum ātrium cūstōdit, salvæ sunt ejus facultātēs.
\Versus Sed sī quis eō fortior eum adortus vīcerit, ejus et arma quibus cōnfīdēbat, aufert, et spolia distribuit.

\Versus ``Quī mēcum nōn est, contrā mē est, et quī mēcum nōn congerit, dissipat.

\Versus ``Dum impūrus spīritus exit ex aliquō homine, sitīculōsa loca peragrat, requiētem quærēns. Eam postquam nōn invenit, statuit domum suam redīre, unde exierat.
\Versus Deinde ubi venit, et eam versam ōrnātamque offendit,
\Versus arcessit septem aliōs spīritūs dēteriōrēs sē, quī illūc ingressī, ibi manent, atque ita fit hominis illīus condiciō posterior, priōre dēterior.''

\Versus Eō hæc dīcente, mulier quædam ex turbā, sublātā vōce dīxit eī: ``Beātus venter quī tē portāvit, et ūbera quæ sūxistī.''

\Versus At ille: ``Immō,'' inquit, ``beātī quī dīvīnum sermōnem et audiunt et cōnservant.''

\Versus Vulgō autem coeunte, sīc īnfit: ``Hæc nātiō mala est. Signum quærit, et nūllum eī signum dabitur, nisi signum Jōnæ vātis.
\Versus Ut enim fuit Jōnās signum Ninivītīs, sīc erit etiam Fīlius Hominis huic nātiōnī.
\Versus Austrī rēgīna surget in jūdiciō cum hujus nātiōnis hominibus, eōsque damnābit, quod ex ultimīs terrīs vēnerit audītum Solomōnis sapientiam, cum hīc sit Solomōne præstantior.
\Versus Hominēs Ninivītæ surgent in jūdiciō cum hāc nātiōne, eamque damnābunt, quod ad Jōnæ præcōnium mōrēs suōs corrēxerint, cum hīc sit Jōnā præstantior.

\Versus ``Nēmō accēnsam lucernam in occultō pōnit, aut sub modiō, sed in candēlābrō, ut intrantēs lūmen aspiciant.
\Versus Lucerna corporis est oculus. Quod sī tuus oculus sincērus est, etiam tōtum corpus tuum lūcidum est; sīn improbus est, tuum quoque corpus tenebricōsum est.
\Versus Vidē ergō, nē quod in tē lūmen est, tenebræ sint.
\Versus Quod sī tuum corpus tōtum erit lūcidum, et ita lūcidum, ut nūllam tenebricōsī partem habeat, perinde erit ac sī tē fulgōre lucernā collūstret.''

\Versus Hæc locūtum rogāvit Pharisæus quīdam, ut apud sē prandēret. Et ille ingressus accubuit.
\Versus Et Pharisæus mīrātus est, vidēns eum nōn prius ante prandium lāvisse.

\Versus Et Dominus dīxit eī: ``Nunc vōs Pharisæī exteriōrem pōculī catīnīque partem pūrgātis, cum interiōra vestra rapīnæ sint et malitiæ plēna.
\Versus Dēmentēs, quasi vērō nōn īdem quī exteriōra fēcit, etiam interiōra fēcerit.
\Versus Facite modo benignē ex iīs quæ suppetunt, ita fīet ut vōbīs omnia munda sint.

\Versus ``Sed væ vōbīs Pharisæīs, quī mentam, rūtam, dēnique omne olus decimātis, et æquitātem, Deīque amōrem prætermittitis. Dēbēbant et hæc fierī, et illa nōn omittī.

\Versus ``Væ vōbīs Pharisæīs, quī prīmum sedendī locum in collēgiīs, et salūtātiōnēs in forīs amātis.

\Versus ``Væ vōbīs scrībæ et Pharisæī persōnātī, quī perinde estis atque abdita sepulchra, super quæ īnscientēs gradiuntur hominēs.''

\Versus Tum sīc eum allocūtus est quīdam jūris perītus: ``Magister, ista dīcēns, nōbīs quoque facis injūriam.''

\Versus At ille: ``Et vōbīs jūris perītīs,'' inquit, ``væ, quī aliōs gravissimīs onerātis oneribus, quæ onera vōs nē ūnō quidem digitō attingitis.

\Versus ``Væ vōbīs, quod vātum monumenta exstruitis, cum vestrī majōrēs eōs interfēcerint.
\Versus Ergō vōbīs majōrum vestrōrum facta placēre testāminī, dum, quōs illī perēmērunt, eōrum vōs monumenta exstruitis.
\Versus Itaque dīvīna Sapientia sīc fāta est: `Mittam ad eōs vātēs et lēgātōs, quōs partim interficient, partim persequentur,'
\Versus ut dē hāc nātiōne supplicium sūmātur sanguinis omnium vātum, ab orbe conditō effūsī,
\Versus ab Abēlis sanguine, ūsque ad Zacharīæ sanguinem, quī inter āram et ædem perēmptus est. Ita est, inquam vōbīs, sūmentur dē hāc nātiōne pœnæ.

\Versus ``Væ vōbīs jūris perītīs, quī scientiæ clāvem abstulistis. Nec ipsī intrāstis, et intrantēs impedīvistis.''

\Versus Hæc eō ad illōs dīcente, cœpērunt jūris perītī et Pharisæī ācriter īnstāre, et ejus ōrātiōnem multīs ratiōnibus īnsidiōsē captāre,
\Versus cōnantēs aliquid ex ejus ōre aucupārī, quō eum crīminārentur.
